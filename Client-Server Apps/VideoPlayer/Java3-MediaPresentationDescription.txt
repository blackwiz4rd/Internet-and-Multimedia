JAVA esperienza 3: Progettazione protocollo comunicazione Server-Client

Si progetti il formato di un file (MDP) che descrive il contenuto video del server, ovvero: 
- elenco dei video disponibili
- livelli di qualità/rate di ogni video

Si sviluppi quindi un’applicazione client-server su socket TCP che implementi la seguente procedura: 
1. Il server instanzia un socket TCP su una porta prefissata (es: 7777) e si mette in attesa di una richiesta di connessione da parte di un client
2. Il client apre il socket verso il server
3. Il client richiede l’invio del file descrittore (MDP)
4. Il server invia il file MDP al client
5. Il client, ricevuto il file, lo processa e determina quali video sono disponibili, e con quale rate/qualità. 
6. Il client mostra queste informazioni all’utente che può scegliere quale video richiedere e con quale rate.
7. Il client legge l’input da tastiera e avvia un thread per inviare richieste di frame al server e uno per ricevere. 
8. Il client inizia a chiedere i frame successivi al server, attendendo un tempo prefissato (es: 30 ms) tra una richiesta e la successiva. 
9. Il server avvia due thread, uno per ricevere le richieste di frame, e uno per inviare i frame richiesti al client.
10. Quando il server riceve la richiesta per il frame X del video Y alla qualità Z, legge il file corrispondente dal disco e lo invia al client. 
11. Quando il client riceve un frame, lo passa al processo player per la riproduzione del video. 


Possibile estensione
——————————
1. Progettare un protocollo che consenta a client e server di stimare il throughput della connessione e di adattare il rate del video da trasferire automaticamente. In questo caso, il client specifica solo il frame desiderato (es: frame X) e il video (es.: Y), ma non la qualità: in base alla stima del throughput, il server (o il client) sceglie automaticamente la qualità massima sostenibile. 

2. Pensare a un’evoluzione del protocollo che consenta di rivedere la stima del throughput (e quindi, di adattare la qualità del video) dinamicamente, durante il trasferimento dei frame. 


